Title: De vonst
Date: 2020-01-21 08:53
Category: de-onbekwame
Tags: verhaal, onbekwame
source_path: de-onbekwame/de-vonst.md
status: draft

# De vonst

Het was hem niet ontgaan dat zijn vrouw licht geirriteerd zuchtte. Dat deed ze wel vaker en hij maakte er een spelletje van om te raden waar het dit keer over ging. De kunst was om ervoor te zorgen dat hij deed wat zijn vrouw van hem verlangde voordat ze boos werd dat hij het niet deed of ze het, met de nodige misbaar, zelf ging doen. En dat alles zonder dat er een verbale aanwijzing aan te pas hoefde te komen. Dit keer was het spelletje niet zo moelijk. Hij wist precies wat hij moest gaan doen. Met het gevoel van een polsstokhoogspringer die al hoger heeft gesprongen dan zijn naaste concurrenten en in zijn laatste beurt nog een poging voor het wereldrecord gaat doen nipte hij aan zijn koffie. Hij had het spelletje al gewonnen voor de finale begonnen was, en hij wist zeker dat hij niet kon verliezen.

De zolder. Rupert moest de zolder op om op te gaan ruimen. Terwijl hij de twee trappen op liep kreeg Rupert een nieuw soort rust over zich heen, het komende uur zou hij voor zichzelf hebben. De laatste keer dat hij op zolder bezig was en zijn vrouw hem daar bezocht was er ongeveer halverwege haar zwangerschap geweest, en dat kostte haar al zoveel moeite dat ze boven even uit moest zuigen. Alleen in het meest extreme geval zou ze die reis nog een keer maken. Vorige week toen hij in het schuurtje bezig was had ze hem vensterbank een berichtje gestuurd. Waarschijnlijk zou ze eerder ouderwets van beneden door het trapgat roepen tandartsen daadwerkelijk de moeite dan om hem boven op te zoeken.

"Ik ga eens beginnen met de zolder," en zo kwiek als hij kon stond hij op, "wil jij nog iets? Koffie? Thee?"

"Nee," de zucht leek geoefend zo perfect vermoeid en verveeld, "ik moet er niet aan denken. Ik wordt nu al misselijk van het idee."

Het interesseerde Rupert niet, hij voelde de laatste tijd bij elke interactie een verwijt en werd er bij elk pijntje, elke misselijkheid en bij alle aanvallen van onzekerheid of paniek aan herrinnerd dat hij de dader was van het leed wat zijn vrouw nu moest ondergaan. Hij was het immers die haar zwanger had gemaakt, wat had geleid tot de onmenselijk zware toestand waar ze zich nu in bevond. En dus ging hij de zolder opruimen. Ontslagen van directe zorg liep hij de twee trappen op en aanschouwde de rommel, de dozen en de random neergekwakte spullen die waarschijnlijk nooit meer nodig waren maar toch op de een of andere manier niet weg mochten. Even stond hij stil bij de te volgen tactiek. Er waren twee manieren om dit aan te pakken. Rupert kon een scheiding maken tussen de spullen die volgens hem naar de stort konden, die in de auto zetten en vervolgens weg gooien, en de rest achter de knieschotten zetten zodat de zolder leeg was. En hij kon alles zonder te kijken achter de schotten proppen, de boel dichtmaken en aanvegen. De eerste manier was veruit de beste. Hij zou er een goed deel van de ochtend mee bezig zijn en het resultaat was een opgeruimde zolder waar hij in de toekomst zou kunnen vinden wat hij zocht. Het risico van deze aanpak was dat hij alles wat hij weg wilde gooien moest accorderen bij zijn zeurende echtgenoot, die niets wilde doen maar alles wilde regelen. Ze was in staat om naar de volgepakte auto te lopen, een blik door een avn de raampjes te werpen en op basis van een gekleurd stukje stof te eisen dat hij de onderste doos zou uitpakken omdat ze het vermoeden had dat hij dingen weg wilde gooien die volgens haar helemaal niet weg konden. Waarna elke doos, en iedere vuilniszak, door haar geinspecteerd zou worden voor hij het weer op haar aanwijzen in de auto mocht zetten. En daar had hij geen zin in.

De andere tactiek zou hem in de toekomst waarschijnlijk een vervelende ochtend bezorgen als ze erachter kwam dat hij helemaal niet had opgeruimd maar alles gewoon in een hoek had geflikkerd om het vervolgens te verbergen. Het zou hem hooguit een uurtje kostten waarna hij tijd had om leuke dingen te gaan doen. Die leuke dingen moest hij dan wel doen zonder dat zijn vrouw zag dat hij leuke dingen aan het doen was want anders zou het het vast weer gaan verpesten met een zucht. Hij was gekluisterd aan de zolder tot hij er een acceptabele tijd door had gebracht, en in die tijd kon hij kiezen wat hij zou gaan doen.

Zonder echt een beslissing te nemen begon Rupert met de zooi een beetje overzichtelijk te maken. Hij wilde zelf ook dat de troep eens geordend zou worden en dus zette hij alles waarvan hij dacht dat het weg kon op het begin van de zolder en ruimde de achterkant leeg zodat hij er spullen neer kon zetten die absoluut bewaard zouden moeten worden. Doos voor doos werd de zolder achterin voller en ontstond er ruimte aan de voorkant van de zolder. Daar stonden de dozen waarvan niet duidelijk was wat erin zit of waarvan Rupert wist dat er dingen inzaten die hij nog eens nader wilde inspecteren. Het tempo waarop hij de dingen deed was niet belangrijk, als hij maar een bewijsbare effort om op te ruimen kon fabriceren. Niet alleen voor zichzelf maar ook voor het geval dat zijn vrouw naarboven waggelde om zijn werk te inspecteren en te becommentarieren. Ze zou hem, bezweet alsof hij flink had gewerkt, in een georganiseerde chaos aantreffen met achterin de zolder een nette stapel dozen, de kampeerspullen en een aantal herinneringen aan vroeger tijden. Het voorste stuk bij de trap bevatte een stapel spullen rijp voor de stort, waaronder een paar dozen met oude administratie, kapotte electronica en een oud kastje met daarin rommel die door de vorige bewoner was achtergelaten. Hij had zich voorgenomen er eens flink doorheen te gaan voor hij het weg zou doen, maar die belofte was al bijna net zo oud als de laag stof die erop was blijven liggen nadat de verhuizing was afgerond, en Rupert vond dat hij het recht had om dat voornemen ook nu weer voor zich uit te schuiven aangezien hij nu bezig was met hun eigen rommel. Als laatste had hij nog een bescheiden stapeltje dozen staan waarvan hij een vermoeden had wat erin zat. Voornamelijk spullen die van zijn ouders afkwamen zoals knuffels en schriften van de basisschool en drie dozen die waren meeverhuisd van zijn studentenkamer naar zijn eerste echte woning en door naar deze waar ze als eerste op zolder waren beland. Vooral die drie dozen waren interessant. Rupert had geen enkele zin gehad in het opruimen van de zolder maar naar deze dozen keek kijk stiekem een beetje uit. De opruimactie was ver genoeg gevorderd dat hij de tijd kon nemen en lekker kon zwelgen in het leven wat hij vroeger had geleefd. Zijn leven voor al die serieuze zaken zoals een vaste baan, trouwen en kinderen krijgen.

Hij keek even in een doos met het opschrift 'foto's en vanalles', met zijn hand schoof hij de laag foto's aan de kant en onderin lag een oud armbandje dat hij ooit van een vriendinnetje had gekregen, doosjes met pennen en potloden en een blikje met daarin een horloge. Vanalles dus. Hij liet het even voor wat het was en pakte een stapeltje foto's. Er zaten foto's uit alle tijden bijelkaar. Hij bladerde vluchtig door de andere plaatjes en nam zich voor ze allemaal in te scannen en ze bij de duizenden fotos te zetten die al ergens stonden te vergrijzen op een oude NAS. Van collega's had hij gehoord dat hij dit soort klusjes nu moest doen want als de baby er is ... en dan volgde er meestal een opsomming van dingen die hij niet meer zou kunnen doen als het gedaan was met de rust in huis. Op sommige foto's stonden mensen die hij zich niet eens meer volledig kon herinneren, of mensen die er in zijn herrinnering heel anders uitzagen. Hij herkende situaties en als vanzelf kwamen er meer beelden en gebeurtenissen in zijn hoofd op. Sommigen leuk en anderen vervelend, maar allemaal leken ze geleende herinneringen te zijn. Filmstills van een verfilmde biografie. En hij had het boek gelezen en was bij de premiere aanwezig geweest. Het verhaal van een jongen die zichzelf niet vond passen bij de rest en meedeed aan activiteiten met anderen omdat dat nu eenmaal zo hoorde, of later om zijn medemens te beschouwen en observeren. Hij had genoeg van de beelden en verhalen. Hij voelde alle relaties en connecties die hij met de verschillende personen uit zijn leven had. Met een plofje legde hij de stapel herinneringen terug in de doos. Zuchtend strekte hij zijn rug. De rust keerde terug in zijn hoofd en de stilte op de zolder had een aangenaam zacht karakter. Een van de raampjes stond op een kier. Rupert stond in het binnenvallende licht en keek rond. Tegen de muur stond een rode leren stoel, het was een beetje een nuffig oud ding die de vorige bewoner in het huis had laten staan maar Rupert vond hem mooi. Hij had hem een keer afgestoft, gesopt en gezogen en meegenomen naar beneden.

"Ga je die oude stoel op Marktplaats zetten?" voeg zijn vrouw.

"Nee, het leek me wel leuk om deze in de woonkamer te zetten," Rupert zocht een plekje waar de stoel mooi tot zijn recht kwam, en zette hem neer. "Als een soort connectie met het verleden van deze plek, dit huis," hij verzon het ter plekke maar in zijn ogen was het een valide reden om dit te doen. Om te bekijken of de stoel mooi te zien was vanaf zijn gebruikelijke plek op de bank ging Rupert zitten.

Zijn vrouw zuchtte, z'n zucht waar je kan horen dat iets niet goed is. 'Nu nog uitzoeken wat er mis is,' zei Rupert tegen zichzelf. Vanuit zijn ooghoek zag Rupert haar staan, de armen over elkaar en een gezicht dat op onweer stond. Door de stoel zo'n prominente plaats in de woonkamer te geven had hij misschien zijn hand overspeeld. Hij had gehoopt dat zijn eerste bod, de enige hoek van de woonkamer waar nog niks stond, zou worden tegengeboden met een minder zichtbare plek, ergens achteraf, maar nog wel in de woonkamer. Dat bleek een misrekening.

"Zet hem maar weer op zolder want het is een afzichtelijk ding en hij stinkt naar schrale rook. Alsof je een luchtverfrisser met cafélucht in je stopcontact hebt hangen." Zonder er nog woorden aan vuil te willen maken draaide ze zich om en ging de keuken in. Rupert keek naar buiten. Ergens daar in de wereld liep een leuke vrouw rond, minstens net zo leuk als zijn eigen, die enthousiast zou zeggen dat ze de stoel mooi vond en echt blij zou zijn met een historisch getinte uitbreiding van hun interieur, die nog gratis was ook. 'Maar ja, de mijne staat zich nu af te vragen waarom ze in godsnaam met mij getrouwd is,' dacht Rupert toen hij opstond om de luchtverfrisser naar boven te tillen. Daar was hij blijven staan en er had sindsdien ook niemand meer op gezeten. Met een oude lap die in een hoek lag veegde Rupert het stof van de jaren weg. Hij trok een doos naar zich toe, en ging zitten. De historie van de stoel trok bijna meteen zijn ruggengraat in en hij voelde een sterke connectie met het verleden. De doos die hij voor zich had zat dichtgeplakt, ook al stond op zowel de zijkant als de bovenkant met grote letters dat er geen tape op deze doos gebruikt mag worden. Rupert dacht meteen aan zijn moeder, die trok zich daar in de regel niks van aan en deed wat zij dacht dat het beste was. Een instelling die haar leven getekend had en haar op vele en vreemde plekken had gebracht. De foto's van zijn jeugd waren de enige foto's die Rupert kende van zijn moeder waarop ze soort rust uitstraalde. Toen hij 12 was vertrok ze met de noorderzon en kwam een keer of twee, drie per jaar langs om te kijken hoe het met hem ging. Hij dacht aan een avond toen hij met zijn vader op de bank zat te praten over de situatie waar ze met zijn tweeën in terecht waren gekomen. Twee jaar daarvoor was zijn moeder was vertrokken. Van die periode herinnderde hij zich vooral de irritaties van zijn moeder en de stille teruggetrokkendheid van zijn vader. Ze kon niet blijven had ze hem uitgelegd en met een soort van schoorvoetende wederzijdse instemming van zijn vader, die ook wel in zag dat het niet verder kon zoals het met zijn geliefde ging, was ze op een ochtend verdwenen. Pas weken later stuurde ze een berichtje dat ze in Spanje zat en dat het goed met haar ging. Hij en zijn vader waren vanaf dat moment op elkaar aangewezen. Samen deelden ze de pijn van haar afwezigheid.

"Niemand laat zijn eigen kind alleen," Rupert keek strak naar de tafel, "heeft ze zich nooit gerealiseerd dat ik nog wel iets langer haar wijsheid en inzichten nodig heb om een volwaardig mens te worden?"

"Jongen, je bent 14 en je beschrijft de invloed van je moeder op jonge jeugd met woorden als wijsheid en inzicht. Vanuit haar beschouwd heeft ze de invloed die een normale moeder tot en met de volwassenheid kan hebben op haar kind gecomprimeerd tot 12 jaar." Zijn vader legt zijn arm om de schouder van Rupert.

"Maar ze hoeft toch niet weg te gaan, ze kan toch gewoon hier blijven en haar leven anders inrichten?"

"Als je de situatie vanuit haar kant bekijkt kan je alleen maar concluderen dat ze dat 12 jaar heeft gedaan." Rupert's vader leunde achterover op de bank en trok de jongen tegen zich aan.

"Ze heeft die periode haar leven anders ingericht om jou groot te brengen en je te leren wat je moet leren om een goed leven te kunnen leiden. En ze zei letterlijk tegen mij dat haar goede invloed op was en het enige wat ze jou nog te bieden had waren slechte voorbeelden, en die wilde ze jou besparen."

Met een soepele polsbeweging haalde hij het plakband van de doos open met de voordeursleutel uit zijn broekzak. Het eerste wat hij zag was een blauw schrift met een harde kaft. Het had een beetje een vreemd formaat. Even dacht hij dat deze doos niet van hem was Hij pakte het schrift op. Onder het scrift lagen spullen die hem bekend voorkwamen. En aangezien zijn moeder de doos had dichtgeplakt kon het haast niet anders dat de inhoud van hem was. En het schrift dus ook. 'De onbekwame,' was het enige wat in hem omhoog kwam toen hij het schrift in zijn handen had, 'het dagboek van de onbekwame, of zo iets.' Hij herinnerde zich dat hij er in schreef, er zaten vrij weinig correcties en doorhalingen in de teksten wat voor hem vrij bijzonder was, want normaal gesproken maakte hij overal een enorme bende van. Hij bladerde door het eerste stuk van het dagboek en zag zijn handschrift regel na regel uitgesmeerd over de pagina's. Met enige gevoel voor ceremonie opende hij de eerste bladzijde. Op het witte lijntjespapier helemaal rechtsboven in de hoek was de datum gekriebeld, 1 juli 2006. Daaronder begon de eerste tekst:

> Dit is mijn aantekenboek.

> Ik kan me nog goed herinneren dat ik ooit een nieuw schrift of kladblok kreeg. Ik zorgde er dan voor dat ik op de eerste bladzijde van zo'n blok of schrift extra netjes schreef. Ik heb namelijk van oudsher de neiging om overal een zooitje van te maken.

> Dit boek zal geen ander lot beschoren zijn. Ook nu heb ik de neiging om netjes te schrijven. Alleen ben ik gelukkig al lang van de illusie genezen dat ik het vol ga houden. Schrijven is namelijk een creatief proces, en zo'n proces mag je geen beperkingen opleggen. In elk geval niet het proces zelf. Het resultaat van het proces mag best een vorm van beperking zijn. Bijvoorbeeld een gedicht. Ik ben van plan mijn techniek te gaan verbeteren, en dus te leren omgaan met de beperkingen die ik mezelf opleg. En zoals met alle, wat al vaststaat hoef je in dit boek ook niet lang te wachten op de eerste doorhalingen. En erger.

> Maar goed, Op welke manier dan ook, als je dit leest ben je toeschouwer bij een proces. Jij als getuige bent net zo belangrijk als het lijdend voorwerp. Een schrijver is niks zonder lezer. Gelukkig ben ik beide en ook nog eens een groot fan van mezelf.

> Have fun.
> 

Dat begon al lekker. Het was zowel een belofte als een waarschuwing. Alsof de schrijver er graag een zooitje van wilde maken en zichzelf al indekte voor het geval dat ook zou gaan gebeuren, verderop in het dagboek. In zijn hoofd zocht Rupert naar een beeld, naar een moment waarop hij dit geschreven had maar hij kon er niet bij. Er zijn soms van die gedachten die net even voorbij de grens van het bewuste zweven, van die gedachten waar je van weet dat ze er zijn maar die je niet te pakken krijgt. Deze herinnering was voor Rupert net zo ongrijpbaar. Hij omarmde de historie van de stoel, van de ruimte waar hij zat en van het schrift van op zijn schoot lag en liet alles wat er was en wat hij kon voelen binnenkomen door al zijn zintuigen open te zetten. En nog kreeg hij geen enkel gevoel bij het lezen van de tekst. Hoe harder hij er over nadacht, hoe verder weg de herinnering uit zijn blikveld leek te verdwijnen. De inhoud van de drie korte paragrafen had hij gisteren kunnen schrijven, het meeste was nog steeds waar. Op elk blaadje in elk aantekenblok wat hij ooit had bezeten waren de eerste regels netjes en vervaagde het voornemen om de boel leesbaar te houden op het moment dat zijn enthousiasme het overnam. Hij was nog steeds schrijver, zonder pretenties, en las nog steeds meer dan hij schreef. En fan van zichzelf was hij ook nog. Een beetje. De schrijver die deze drie paragrafen had geschreven was een groter fan van zichzelf dan Rupert nu was. 'Dat kan ook niet anders,' dacht hij, 'de jeugd heeft nog niet de tijd gehad om alle fouten te maken en om alle rafelkantjes van het eigen karakter te ontdekken. Als je als jongere niet van jezelf houdt heb je geen hart, en als je op middelbare leeftijd nog steeds van jezelf houdt heb je niks meegemaakt.' De neiging om dit op te schrijven schudde Rupert van zich af. Hij sloot zijn ogen en nam een moment om het dagboek in zich op te namen, als een laatste poging om contact te maken met het verleden, zoals hij ook contact maakte via de stoel. Hij legde zijn hand op de tekst en voelde de lichte indruk die de pen waarmee geschreven was had achtergelaten. Het was de afdruk van de schrijver die hij nu kon voelen. Maar dat was alles. Geen tinteling van herkenning, geen haast magische connectie met vroeger, geen historisch besef zoals bij de stoel waar hij op zat. Iemand, waarschijnlijk zijn moeder, had op het laatste moment dit schrift met harde kaft in een van zijn verhuisdozen gedaan waarna de doos was dichtgeplakt en van zolder naar zolder was verhuisd. Het schrift had van iedereen kunnen zijn en Rupert legde het weg. Hij had geen zin om het dagboek van een ander te gaan lezen. Zeker niet nu er nog dozen vol met zijn eigen verleden voor hem stonden. Foto's, papieren en objecten waar hij nog wel iets bij voelde, herinneringen die hij nog wel had en die gered konden worden van de vergetelheid door ze even aan te raken. 

Een berichtje op zijn telefoon wekte hem uit zijn trance. Hij zat met een knuffelbeer op schoot de inhoud van de laatste doos te bekijken. Door het raampje wat op een kier stond kon hij vogels horen fluiten en eens in de zoveel tijd hoorde hij een auto langskomen. Buiten was de dag volop bezig. Zijn 'trip down memory lane' had de hele ochtend in beslag genomen. 'Geen roepende langs het trapgat,' Rupert stond op om gehoor te geven aan de realiteit. Hij deed de spullen die hij her en der had neergelegd terug in dezelfde dozen waar hij ze uit gehaald had en hij maakte een foto van de opgeruimde zolder als bewijs dat hij echt zijn best had gedaan boven. Pas toen alles opgeruimd was en de dozen netjes achterin de zolder waren opgestapeld besefte hij zich dat hij het dagboek helemaal vergeten was terug te stoppen. 'Wat raar, die had ik toch meteen al terug gedaan in de doos waar die uit kwam,' vroeg hij zichzelf af. Met een blik op de stapel dozen en het scrift in zijn hand besloot hij dat er een betere plek moest zijn voor dit vreemde dagboek. Onderweg naar beneden stopte hij het boek in een van de laatjes van zijn nachtkastje.

"Is het een beetje gelukt boven?" Vroeg zijn vrouw.

"Jazeker," en hij toonde de foto van de keurig nette zolder, "het laatste uurtje heb ik wat in dozen zitten rommelen maar het ziet er nu prima uit daarboven. Na de lunch rij ik even heen en weer naar de stort om weg te gooien wat weg kan."

"Is het veel?"

"Valt mee, ik hoef de banken van de auto niet eens plat te leggen denk ik," en toen kreeg hij een ingeving. "Als jij nou even een paar boterhammen smeert, zal ik alles vast beneden in de gang zetten. Dan kan jij zo na de lunch even door de stapel die ik weg wil gooien om te kijken of er nog iets tussenzit wat je echt niet kwijt wil terwijl ik de afwas doe."

Het was het perfecte voorstel. Fluitend begon zijn vrouw de spullen voor de lunch te pakken. Een paar keer de trap op en neer waren genoeg voor Rupert om alles in de gang te zetten. Het was niet veel dat weg moest, maar de foto van de opgeruimde zolder had zoveel goed gedaan dat zelfs de vrouw van Rupert daar geen commentaar op kon geven. De rest van de dag was Rupert druk met naar de stort rijden, een paar laatste klusjes in huis en het verzorgen van zijn vrouw. Die had veel van haar energie gebruikt met het maken van de lunch en assisteren bij de klusjes en was in slaap gevallen op de bank. Rupert zag haar zitten en bedacht zich wat hij wilde gaan doen. Een biertje en wat chill-out-time leek hem wel een goed idee. En toen dacht hij weer aan het dagboek. 'Het dagboek van de onbekwame,' zoiets was het toch? Hij probeerde zich een voorstelling te maken van de staat waarin hij zich zomer 2006 bevond. Hij had genoeg foto's gezien van omstreeks die periode om een beeld te verzinnen bij zijn leven toen, maar elke keer dat hij het dagboek in het plaatje erbij probeerde te plaatsen ging zijn innerlijke beeld op zwart. Alsof zijn herinnering actief geblokkeerd werd. 'Zolang ik me niet kan herinneren dat ik het geschreven heb,' besloot hij, 'moet ik er vanuit gaan dat het door een ander geschreven is.' Hij nam zich ook voor om de tijd te nemen om het dagboek te lezen in de hoop dat er op een bepaald moment een kwartje zou vallen. Hij stelde zich voor dat er een stortvloed aan herinneringen zou volgen op het lezen van een zin of paragraaf waarna hij het schrift zou kunnen omarmen, waarna hij de plaatjes die nu uit zijn voorstelling verdwenen kon invullen met schrift en pen in de hand.

